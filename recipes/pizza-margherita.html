<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <img src="images/pizza.jpeg" width="650" height="500">
    <p>Składniki na ciasto pizzy</p>
    <ul>
        <li>1 pełna szklanka mąki pszennej - najlepiej typ. 00 - 180 g</li>
        <li>nie więcej niż pół szklanki lekko ciepłej wody - do 125 ml</li>
        <li>płaska łyżka oleju</li>
        <li>pół łyżeczki drożdży instant - do 5 g</li>
        <li>pół płaskiej łyżeczki soli</li>
        <li>szczypta cukru</li>
    </ul>
    <p>Dodatki do pizzy</p>
    <ul><li>140 g pomidorów San Marzano świeżych lub z puszki</li>
        <li>100 g sera mozzarella - najlepiej mozzarella di bufala Campana</li>
        <li>1 płaska łyżka oleju</li>
        <li>przyprawy i zioła: garść świeżych listków bazylii; 1mały ząbek czosnku; 1/3 łyżeczki suszonego oregano; po szczypcie pieprzu i soli</li>
    </ul>
    <p>Szklanka pojemność 250 ml. Z podanej ilości składników otrzymasz pizzę o średnicy około 26 cm po upieczeniu.</p>
    <p>Lekki sos do pizzy można zrobić nawet dzień wcześniej i przechowywać w lodówce pod przykryciem. Nie więcej 140 gramów pomidorów San Marzano (2-3 sztuki) świeżych lub z     puszki, obierz ze skórki i posiekaj na drobne kawałki. Małą patelnię nagrzej z łyżką oliwy, a następie dodaj też obrany i przepuszczony przez praskę mały ząbek czosnku (czosnek można pominąć). Po minucie dodaj też pomidory oraz przyprawy: 1/3 łyżeczki suszonego oregano oraz po szczypcie pieprzu i soli. Wymieszaj sos i po dwóch minutach podgrzewania wyłącz (nie doprowadzam pomidorów do wrzenia, ale nic się nie stanie jak to zrobisz).</p>
    <P>Przygotuj ciasto na pizzę. Do miski wlej niecałe pół szklanki lekko ciepłej wody (temperatura do 30 stopi). Wsyp pół łyżeczki drożdży suszonych instant (do 5 gramów) oraz   niewielką szczyptę cukru. Poczekaj kilka minut, by drożdże same rozpuściły się w wodzie, po czym do miski wsyp też 180 gramów (pełna szklanka) mąki pszennej do pizzy lub też mąki tortowej. Na koniec wlej jeszcze płaską łyżkę oliwy extra vergine i wsyp pół płaskiej łyżeczki soli. 
    Ciasto wyrabiaj ręcznie lub mikserem z hakami do ciasta drożdżowego przez minimum 5 minut. Elastyczne i gładkie ciasto powinno się ładnie formować w kulę. W razie potrzeby możesz je lekko podsypać mąką, uformować kulę i odłożyć do miski. Miskę z ciastem przykryj bawełnianą ściereczką lub folią spożywczą i odstaw do wyrastania na godzinę. Wybierz cieplejsze miejsce np. blisko kaloryfera. </P>
    <P>Po godzinie ciasto nie musi bardzo wyrosnąć. Ważne, by się ładnie napuszyło (musi być widać, że zwiększyło objętość i zrobiło się pulchne i pełniejsze). 
    W piekarniku umieść na środkowej półce blachę/szufladę na której będzie się piekła pizza. Ustaw maksymalną moc piekarnika (minimum 250 stopni) z opcją pieczenia pizzy, grzaniem góra dół lub z termoobiegiem z grzałką od dołu. Nawet jeśli Twój piekarnik wskaże wymaganą temperaturę.. nie śpiesz się. Im mocniej się nagrzeje, tym lepiej.
    Arkusz sprawdzonego papieru do pieczenia umieść na desce (najlepiej cienka i z drewna). Papier mocno obsyp mąką. Na arkusz wyłóż napuszoną kulę ciasta pod pizzę. Ciasto rozciągaj dłońmi na kształt placka o średnicy około 24-25 cm. Ranty zostaw grubsze. </P>
    <P>Na uformowanej pizzy rozprowadź przestudzony sos pomidorowy (około 1/3 sosu zostawiam na potem, do podania z upieczoną już pizzą). Sosem nie smaruję tylko wystających rantów. Kawałek sera mozzarella z zalewy kroję w plasterki i rozkładam równo na całej powierzchni pizzy z sosem. Można też użyć mozzarelli w kulkach. </P>
    <P>Gotową do pieczenia pizzę umieść w dobrze nagrzanym piekarniku. Otwórz drzwi i lekko wysuń nagrzaną blachę. Pizzę razem z papierem do pieczenia zsuń z deski na środek gorącej blachy z piekarnika. Taka pizza piecze się błyskawicznie. Polecam kontrolować jej wygląd od samego początku. Brzegi pizzy powinny urosnąć i zrobić się rumiane. Jeśli piec był super nagrzany, a do tego również i blacha, to pizza będzie gotowa po około 12 minutach od umieszczenia jej w gorącej komorze (do 15 minut maksymalnie). 
    Pizzę wyjmujemy z pieca od razu po upieczeniu. Od razu też można ją kroić na kawałki i podawać ze świeżymi listkami bazylii. Warto oprószyć ją też przed podaniem świeżo mielonym pieprzem.</P>
</body>
</html>